Recenzja kodu
https://github.com/dawiddrozd/haskell-projekt

Rafał Cegielski
Paweł Gędłek

  Projekt dotyczący kodowania RSA został napisany spójnie i przejrzyście. Każda funkcja
ma krótki komentarz zgodny ze standardem jaki niesie ze sobą Haddock, ułatwia nam to w
dużym stopniu czytanie kodu. Całość dzięki użyciu narzędzia programistycznego Stack,
została podzielona na moduły w sposób przemyślany i sensowny. Implementacja poszczególnych
funkcji ukryta jest w folderze /src i potencjalnie nie widoczna dla użytkownika z zewnątrz.

Testy natomiast możemy odnaleźć w folderze /test, projekt zawiera testy jednostkowe HUnit
oraz testy parametryczne QuickCheck i choć sprawdzają poprawne działanie najważniejszych
funkcjonalności programu, to jednak w porównaniu z pozostałą jego częścią, są one trochę
za mało rozbudowane. Ogólna struktura i jakość kodu wydaję się w porządku i programista
rozbudujący ten projekt nie powinien mieć problemu z dodaniem kolejnych funkcjonalności.
